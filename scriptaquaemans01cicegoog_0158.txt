w

'28

'19

84 DE OFFICIIS

lerit tributorum. At hic nihil domum suam intulit
praeter memoriam nominis sempiternam. Imitatus
patrem Africanus nihilo locupletior Carthagine eversa.
Quid? qui eius collega fuit in censura, L. Mummius,
numquid copiosior, cum copiosissimam urbem fundi· ⁵
tus sustulisset? Italiam ornare quam domum suam
maluit3 quamquam Italia ornata domus ipsa mihi vide·
tur ornatior. Nullum igitur vitium taetrius est, ut
e0, unde egressa est, referat se orati0‚ quam avaritia,
praesertim in principibus et rem publicam gubernan· ιο
tibus Habere enim quaestui rem publicam non modo
turpe est, sed sceleratum etiam et nefarium. Itaque,
quod Apollo Pythius oraclum edidit, Spartam nulla
re alia nisi avaritia esse perituram, id videtur non
solum LacedaemoniiS, sed etiam omnibus opulentis ¹⁸
populis praedixisse. Nulla autem re conciliare faci-
lius benivolentiam multitudinis possunt ii, qui rei pu-
blicae praesunt, quam abstinentia et continentia. Qui
vero se populares volunt ob eamque causam aut agra-
riam rem temptant, ut possessores pellantur suis sedi· 20
bus, aut pecunias creditas debitoribus condonandas
putant, labefactant fundamenta rei publicae, concor·
diam primum, quae esse non potest, cum aliis adi·
muntur, aliis condonantur pecuniae, deinde aequitatem,
quae tollitur omnis, si habere suum cuique non licet. ²⁵
Id enim est proprium, ut supra dixi, civitatis atque
urbis, ut sit libera et non sollicita suae rei cuiusque
custodia. Atque in hac pernicie rei publicae ne illam
quidem consequuntur, quam putant, gratiam3 nam
cui res erepta est, est inimicuS, cui data est, etiam ³0
dissimulat se accipere voluisse et maxime in pecuniis
creditis occultat suum gaudium, ne videatur non fuisse
solvend03 at vero ille, qui accepit iniuriam, et memi-
nit et prae se fert dolorem suum, nec, si plures sunt
ii, quibus inprobe datum est, quam illi, quibus iniuste ³⁸
ademptum est, idcirco plus etiam valent3 non enim
numero haec iudicantur, sed pondere. Quam autem

