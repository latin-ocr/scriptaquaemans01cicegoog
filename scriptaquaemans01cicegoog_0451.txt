POEMATUM. H. IV a v. 539—612. 377

330 Inflexoque genu proiecto corpore Taurus

Et Gemini clarum iactantes lucibus ignem.

Haec Sol aeterno convestit lumine lustrans ,

Annua conficiens vertenti tempora cursu,

Hic quantum terris convexus pellit'ur orbis ‚ 580
335 Tantundem ille patens supera mortalibus cedit.

Sex omni semper cedunt labentia nocte,

Tot caelum rursus fugientia signa revisunt.

Hoc spatium tranans caecis nox conficit umbris,

Quod supera terras prima de nocte relictum 585
340 Signifero ex orbe est et signorum ordine fultum.

Quodsi Solis aves certos cognoscere cursus‚‘ ’

Ortus signorum nocturno tempore vises3

Nam semper signum exoriens Titan trahit unum.

Sin autem officiens signis mons obstruet altus 590
345 Aut adiment lucem caeca caligine nubeS‚

Certas ipse notas caeli de tegmine sumens

Ortus atque obitus omnes cognoscere possis.

Quae simul existant, cerneS, quae tempore eodem

Praecipitent obitum, nocturno tempore nosces, 595
350 Iam simul ac primum supero se lumine Cancer

Extulit, extemplo cedit delapsa Corona,

Et loca convisit cauda tenus infera Piscis,

Dimidiam retinet stellis distincta Corona

Partem etiam supera atque alia de parte revulsa est3 600
355 Quam tamen insequitur Piscis nec totus ad umbras

Tractus, sed supero contectus corpore cedit.

Atque umeros usque a genibus clarumque recondit

Anguitenens validis magnum a cervicibus Anguem.

Iam vero Arctophylax non aequa parte secatur3 605
360 Nam brevior clara caeli de parte videtur,

Amplior infernas depulsus possidet umbras,

Quattuor hic obiens secum deducere signa

Signifero solet ex orbi3 tum serius ipse,

Cum supera sese satiavit luce, recedit 610
365 Post mediam labens claro cum corpore noctem.

Haec obscura tenens convestit sidera tellus3

